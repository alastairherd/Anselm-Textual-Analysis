SCANNED FROM: S. Anselmi Cantuariensis Archepiscopi
opera omnia Vol.1, ed. F. S. Schmitt, Edinburgh 1946,
pp.123-129.

			      GAUNILON:
		       RESPONSIO PRO INSIPIENTE

	    QUID AD HAEC RESPONDEAT QUIDAM PRO INSIPIENTE

				 [1]

/125/ Dubitanti utrum sit uel neganti quod sit aliqua talis natura,
qua nihil malus cogitari possit, cum esse illam hinc dicitur primo
probari, quod ipse negans uel ambigens de illa iam habeas eam in
intellectu, cum audiens illam dici id quod dicitur intelligit; deinde
quia quod intelligit, necesse est ut non in solo intellectu sed etiam
in re sit, et hoc ita probatur quia malus est esse et in re quam in
solo intellectu, et si illud in solo est intellectu, maius illo erit
quidquid etiam in re fuerit, ac sic malus omnibus minus erit aliquo et
non erit maius omnibus, quod utique repugnat; et ideo necesse est ut
malus omnibus, quod esse iam probatum est in intellectu, non in solo
intellectu sed et in re sit, queniam aliter malus omnibus esse non
poterit: respondere forsan potest:

				 [2]

Quod hoc iam esse dicitur in intellectu meo, non ob aliud nisi quia id
quod dicitur intelligo: nonne et quaecumque falsa ac nullo prorsus
modo in seipsis existentia in intellectu habere similiter dici possem,
cum ea dicente aliquo, quaecumque ille diceret, ego intelligerem? Nisi
forte tale illud constat esse ut non eo modo quo etiam falsa quaeque
uel dubia, haberi possit in cogitatione, et ideo non dicor illud
auditum cogitare uel in cogitatione habere sed intelligere et in
intellectu habere; quia scilicet non possim hoc aliter cogitare, nisi
intelligendo id est scientia comprehendendo /126/ re ipsa illud
existere. Sed si hoc est, primo quidem non hic erit iam aliud idemque
tempore praecedens habere rem in intellectu, et aliud idque tempore
sequens intelligere rem esse; ut fit de pictura quae prius est in
animo pictoris, deinde in opere. Deinde uix umquam poterit esse
credibile, cum dictum et auditum fuerit istud, non eo modo posse
cogitari non esse, quo etiam potest non esse deus. Nam si non potest:
cur contra negantem aut dubitantem quod sit aliqua talis natura, tota
ista disputatio est assumpta? Postremo quod tale sit illud ut non
possit nisi max cogitatum indubitabilis existentiae sune certo percipi
intellectu, indubio aliquo probandum mihi est argumento, non autem
isto quod iam sit hoc in intellectu meo cum auditum intelligo, in quo
similiter esse posse quaecumque alia incerta uel etiam falsa ab aliquo
culus uerba intelligerem dicta adAuc puto; et insuper magis, si illa
deceptus ut soepe fit crederem, qui istud nondum credo.

				 [3]

Unde nec illud exemplum de pictore picturam quam facturus est iam in
intellectu habente, satis potest huic argumento congruere. Illa enim
pictura antequam fiat in ipsa pictoris arte habetur, et tale quippiam
in arte artificis alicuius nihil est aliud quam pars quaedam
intelligentiae ipsius; quia et sicut sanctus Augustinus ait:

Cum faber arcam facturus in opere, prius habet illam in arte; arca
quae fit in opere non est uita, arca quae est in arte uita est, quia
uiuit anima artificis, in qua sunt ista omnia, antequam proferantur.

Ut quid enim in uiuente artificis anima uita sunt ista, nisi quia nil
sunt aliud quam scientia uel intelligentia animae ipsius? At uero
quidquid extra illa, quae ad ipsam mentis noscuntur pertinere naturam
aut auditum aut excogitatum intellectu percipitur uerum: aliud sine
dubio est uerum illud, aliud intellectus ipse quo capitur. Quocirca
etiam si uerum sit esse aliquid quo maius quicquam nequeat cogitari:
non tamen hoc auditum et intellectum tale est qualis nondum: facta
pictura in intellectu pictoris.

				 [4]

Huc accedit illud, quod praetaxatum est superius, quia scilicet illud
omnibus quae cogitari possint malus, quod nihil aliud posse esse
dicitur quam ipse deus, tam ego secundum rem uel ex specie mihi uel ex
genere /127/ notam, cogitare auditum uel in intellectu habere non
possum, quam nec ipsum deum, quem utique ob hoc ipsum etiam non esse
cogitare possum. Neque enim aut rem ipsam noui aut ex alia possum
conicere simili, quandoquidem et tu talem asseris illam, ut esse non
possit simile quicquam. Nam si de homine aliquo mihi prorsus ignoto,
quem etiam esse nescirem, dici tamen aliquid audirem: per illam
specialem generalemue notitiam qua quid sit homo uel homines noui, de
illo quoque secundum rem ipsam quae est homo cogitare possem. Et tamen
fieri posset, ut mentiente illo qui diceret, ipse quern cogitarem homo
non esset; cum tamen ego de illo secundum ueram nihilominus rem, non
quae esset ille homo sed quae est homo quilibet, cogitarem. Nec sic
igitur, ut haberem falsum istud in cogitatione uel in intellectu,
habere possum illud cum audio dici 'deus' aut 'aliquid omnibus maius',
cum quando illud secundum rem ueram mihique notam cogitare possem,
istud omnino nequeam nisi tantum secundum uocem, secundum quam solam
aut uix aut numquam potest ullum cogitari uerum; siquidem cum ita
cogitatur, non tam uox ipsa quae res est utique uera, hoc est
litterarum sonus uel syllabarum, quam uocis auditue significatio
cogitetur; sed non ita ut ab illo qui nouit, quid ea soleat uoce
significari, a quo scilicet cogitatur secundum rem uel in sola
cogitatione ueram, uerum ut ab eo qui illud non nouit et solummodo
cogitat secundum animi motum illius auditu uocis effectum
significationemque perceptae uocis conantem effingere sibi. Quod mirum
est, si umquam rei ueritate potuerit. Ita ergo nec prorsus aliter
adhuc in intellectu meo constat illud haberi, cum audio intelligoque
dicentem esse aliquid maius omnibus quae ualeant cogitari. Haec de eo,
quod summa illa natura iam esse dicitur in intellectu meo.

				 [5]

Quod autem et in re necessario esse inde mihi probatur, quia nisi
fuerit, quidquid est in re maius illa erit, ac per hoc non erit illud
malus omnibus, quod utique iam esse probatum est in intellectu: ad hoc
respondeo: Si esse dicendum est in intellectu, quod secundum ueritatem
culusquam rei nequit saltem cogitari: et hoc in meo sic esse non
denego. Sed quia per /128/ hoc esse quoque in re non potest ullatenus
obtinere: illud ei esse adhuc penitus non concedo, quousque mihi
argumento probetur indubio. Quod qui esse dicit hoc quod maius omnibus
aliter non erit omnibus malus: non satis attendit cui loquatur. Ego
enim nondum dico, immo etiam nego uel dubito ulla re uera esse malus
illud, nec aliud ei esse concedo quam illud, si dicendum est 'esse',
cum secundum uocem tantum auditam rem prorsus ignotam sibi conatur
animus effingere. Quomodo igitur inde mihi probatur malus illud rei
ueritate subsistere, quia constet illud malus omnibus esse, cum id ego
eo usque negem adAuc dubitemue constare, ut ne in intellectu quidem
uel cogitatione mea eo saltem modo maius ipsum esse dicam, quo dubia
etiam multa sunt et incerta? Prius enim certum mihi necesse est fiat
re uera esse alicubi malus ipsum, et tum demum ex eo quod malus est
omnibus, in seipso quoque subsistere non erit ambiguum.

				 [6]

Exempli gratia: Aiunt quidam alicubi oceani esse insulam, quam ex
difficultate uel potius impossibilitate inueniendi quod non est,
cognominant aliqui 'perditam', quamque fabulantur multo amplius quam
de fortunatis insulis fertur, diuitiarum deliciarumque omnium
inaestimabili ubertate pollere, nulloque possessore aut habitatore
uniuersis allis quas incolunt homines terris possidendorum redundantia
usquequaque praestare. Hoc ita esse dicat mihi quispiam, et ego facile
dictum in quo nihil est difficultatis intelligam. At si tunc uelut
consequenter adiungat ac dicat: non potes ultra dubitare insulam illam
terris omnibus praestantiorem uere esse alicubi in re, quam et in
intellectu tuo non ambigis esse; et quia praestantius est, non in
intellectu solo sed etiam esse in re; ideo sic eam necesse est esse,
quia nisi fuerit, quaecumque alia in re est terra, praestantior illa
erit, ac sic ipsa iam a te praestantior intellecta praestantior non
erit; -- si inquam per haec ille mihi uelit astruere de insula illa
qund uere sit ambigendum ultra non esse: aut iocari illum credam, aut
nescio quem stultiorem debeam reputare, utrum me si ei concedam, an
illum si se putet aliqua certitudine insulae illius essentiam
astruxisse, nisi prius ipsam praestantiam eius solummodo sicut rem
uere atque indubie existentem nec ullatenus sicut falsum aut incertum
aliquid in intellectu meo esse docuerit. /129/

				 [7]

Haec interim ad obiecta insipiens ille responderit. Cui cum deinceps
asseritur tale esse maius illud, ut nec sola cogitatione ualeat non
esse, et hoc rursus non aliande probatur, quam eo ipso quod aliter non
erit omnibus malus: idem ipsum possit referre responsum et dicere:
Quando enim ego rei ueritate esse tale aliquid, hoc est 'malus
omnibus', dixi, ut ex hoc mihi debeat probari in tantum etiam re
ipsa id esse, ut nec possit cogitari non esse? Quapropter certissimo
primitus aliquo probandum est argumento aliquam superiorem, hoc est
maiorem ac meliorem omnium quae sunt esse naturam, ut ex hoc alia iam
possimus omnia comprobare, quibus necesse est illud quod malus ac
melius est omnibus non carere. Cum autem dicitur quod summa res ista
non esse nequeat cogitari: melius fortasse diceretur, quod non esse
aut etiam posse non esse non possit intelligi. Nam secundum
proprietatem uerbi istius falsa nequeunt intelligi, quae possunt
utique eo modo cogitari, quo deum non esse insipiens cogitauit. Et me
quoque esse certissime scio sed et posse non esse nihilominus scio.
Summum uero illud quod est, scilicet deus, et esse et non esse non
posse indubitanter intelligo. Cogitare autem me non esse quamdiu esse
certissime scio, nescio utrum possim. Sed si possum: cur non et
quidquid aliud eadem certitudine scio? Si autem non possum: non erit
iam istud proprium deo.

				 [8]

Caetera libelli illius tam ueraciter et tam praeclare sunt
magnificeque disserta, tanta denique referta utilitate et pii ac
sancti affectus intimo quodam odore fragrantia, ut nullo modo propter
illa quae in initiis recte quidem sensa sed minus firmiter argumentata
sunt, ista sint contemnenda; sed illa potius argumentanda robustius,
ac sic omnia cum ingenti ueneratione et laude suscipienda.
